Boğaziçi Üniversitesi Makina Mühendisliği mezunuyum, şu an İtalya, Milano'da Otomasyon ve Kontrol Mühendisliği üzerine Yüksek Lisans yapıyorum. Robotik üzerine, daha da spesifik olmak gerekirse sürü robotlarının merkezi olmayan kontrolü üzerine özelleşiyorum. Robotik üzerine özelleşme kararım yeni bir karar değil, ortaokul son sınıfta bu seçimi yapıp liseden beri okuduğum bütün okulların seçimini de buna göre yaptım. Filtresiz bir şekilde bunun sebebini söylemek gerekirse insanlarla çalışmayı sevmiyorum, insanlar benim tecrübemce verimsiz, güvenilmez ve duygusal yaratıklar.
Fire Up programlarına aklımdaki küçüklü büyüklü girişim projelerini nasıl gerçekleştireceğimin yol haritasını öğrenmek ve ilham almak için katılıyorum. Girişimciliği ise, hayatımı istediğim standartlarda yaşayacak (Ki bunların çok da yüksek standartlar olduğunu düşünmüyorum) zaman ve nebze pasif bir gelir elde etmek adına yapmak istiyorum. Devamında da bu zamanı, gerçekten bana bir şeyler ifade edecek, dünyanın iyiliğine olacak ve ruhumu besleyecek uğraşlarda harcamayı umuyorum.
Bu kadar insanlığa nefret kustuktan sonra tanıtımımı ilk defa zamanındaki Kuantum Fiziği Tarihi hocamdan (Evet havalı olduğu için namedropluyorum) duyup çok beğendiğim ve bütün otomasyon mühendislerinin kulağına küpe olmasını desteklediğim bir sözle bitiriyorum: "To err is human, but to really foul things up you need a computer."